---
title: CAPP-LMS is een open systeem.
date: 2015-10-12 12:33 UTC
author: Hans
lang: nl
---

Het was in september 2010 dat wij besloten om CAPP LMS vooral te positioneren als een OPEN SYSTEEM. Een systeem dus dat alle e-learning content van wie dan ook zou ondersteunen. Op dat moment in 2010 waren er nog veel e-learning leveranciers die een gesloten systeem hadden. Je kocht het LMS en de e-learning modules als geheel en je was daarmee volledig afhankelijk van die ene leverancier.

Inmiddels is de open-benadering gemeengoed geworden en kunnen de meeste LMS-en ook de content van andere leveranciers en materiaal dat je als organisatie zelf maakt, verwerken. Vooral dat laatste is een hele verandering en een grote kostenbesparing. E-learning materiaal ontwikkelen is geen hokus-pokus en met een beetje hulp kun je dat zelf ook wel.

Maar wat nog veel interessanter is, dat is dat via moderne technieken alles naadloos in de opleidingscatalogus van CAPP kan worden opgenomen. Oftewel het materiaal van TCG, Noordhoff, Expert College, I-Qualify en noem maar op, is in CAPP beschikbaar en de resultaten worden dan ook in CAPP vastgelegd. Daarmee zijn uw Portfolio en/of uw Kwaliteitspaspoort altijd up-to-date.

En alles in één systeem is natuurlijk voor iedereen een voordeel.
