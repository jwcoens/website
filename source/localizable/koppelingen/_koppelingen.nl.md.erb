Defacto maakt gebruik van een standaard HR importer. Via de importer wordt CAPP gevoed uit bronsystemen als Beaufort, People Soft, SAP en vele andere HR systemen. Defacto onderhoudt haar HR importer als een product waardoor u standaard altijd de juiste versie bij uw CAPP versie zult gebruiken.
Daarnaast heeft Defacto integratie gerealiseerd met meerdere systemen.

### Verpleegkundigen &amp; Verzorgend Nederland (V&amp;VN)

Met V&amp;VN wordt de geaccrediteerde e-learning die uw medewerkers binnen CAPP volgen automatisch vastgelegd binnen PE Online. Hiermee hoeven u of uw medewerkers geen dubbele registratie te voeren.

### Leerstation Zorg

Via onze koppeling met Leerstation Zorg is het mogelijk dat uw medewerkers na het volgen van e-learning binnen CAPP direct getoetst worden in Leerstation Zorg. Uiteraard worden de resultaten van de toetsing volledig automatisch in CAPP vastgelegd. Ook hiermee vermijdt u dubbel registreren.

### Learning Tools Interoperability (LTI)

Alle e-learning content die een LTI-koppeling ondersteunt en ergens anders gehost wordt kan in CAPP getoond worden. Hierdoor bent u niet  gebonden aan een leverancier en beslist u zelf waar u e-learning content vandaan haalt. Zo kan de content van Profportaal Zorg naadloos worden afgespeeld in CAPP en worden de resultaten in de CAPP-omgeving getoond.

### Medisch Onderwijs (MO)

Medischonderwijs.nl is bedoeld voor de distributie van *‘medical computer based training’*. Via Medisch Onderwijs werkt een groot aantal universiteiten en hogescholen samen. Vanuit CAPP kunnen modules die in Medisch Onderwijs zijn vastgelegd direct worden opgestart. Natuurlijk worden de resultaten teruggekoppeld.
